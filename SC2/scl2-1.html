<!DOCTYPE html>
<html lang="ga">
<head>
<link rel="stylesheet" type="text/css" href="scl1.css">
<meta charset="utf-8" />
<title>Eachtra ar na Trí hEalaí</title>
</head>
<body>
	<div>
<h1>Eachtra ar an mBuachaill agus ar na trí hEalaí fá
	Dhraíocht</h1>
<img src="eala1.jpg">
<p>
Ag Rinn-Cúluisce, in iarthar Chontae
Chorcaí, ritheann an fharraige i bhfhad isteach
san tír i gcosúlacht le abhainn, agus
is gnách leis na buachaillibh do chónaíonn
in aice na háite cruinniú ar a bruach i laethe
breátha ag imirt cleas.
</p>
<p>
Lá dá raibh buachaill timpeall cheithre bliana déag d'aois
ina aonar cois na trá, do bhíodh sé ag féachaint gan faitíos
ar an bhfarraige in a raibh luisne glas-uaine ó thaitneamh
na gréine, agus gan gal gaoithe anns ann aer.
</p>
</div>
<div id="overflow">
<p>
Ba mhinic roimhe sin do shuigh sé le hais na taoide do
bhíodh anois ag bualadh i gcoinne na gcloch fána bhun,
acht shíl sé nach bhfhaca sé ariamh aghaidh an uisce níos
dea-sgéimhiúla, agus dúirt sé leis féin dá mbeadh bád aige
gur fonnmhar rachadh sé ag bádóireacht, acht ní raibh bád
ina radharc.
</p>
<p>
Le linn féachaint timpeall air do chonnaic sé clár adhmaid i
bhfhogus dó, agus san am gcéanna, do dhearc sé trí h-ealaí
ag snámh ar bharr an locha agus iad aig teacht fána dhéin.
D'iompaíodar anso agus ansud, acht i ndiaidh tamaill gheairr
thángadar ina láthair.
</p>
<p>
Do ghlac lúcháir mhór an buachaill ag feicsin cruth na
n-éan. Thiomarg sé an mheid bruscair aráin do bhíodh ina
phocaí, agus do thug doibh é le n-ithe. Mheas sé nár budh
éin fiánta iad, dheabharoídar bheith chómh ceannsa,
muinnteartha sin.  Théidis cóngarach go leor dó, acht gach
uair thug sé iarracht ar bhreith orthu do theip air cuimilt
leo.
</p>
<p>
Ní rabhadar i bfhad ina chóngar an tráth shamhlaíodar do
bheith ag dul fós níos mó i mbreáthacht agus i
dtaitneamhacht, agus do neartaigh a mhian breith orthu.  Dus
a dhúil do chur i bhfheidhm, rug sé ar an gclár adhmaid,
shuigh sé air, agus do lean na healaí. Sheol sé an clár de
réir a thola lena lámha do thumadh go dian san uisce mar is
gnách do dhéanamh le maidí rámha.  Choinníodar na healaí a
mbealach roimhe, acht níorbh fhéidir leis teacht suas leo.
</p>
<p>
Ba gheárr go bhfuair sé é féin i lár na farraige.  Bhí sé
tuirseach agus do chaith stad d'iomramh, agus leis sin
d'iompaigh a lí ann ar eagla nach dtiocfadh leis casadh ar
ais go dtí an tír.  Acht chnuasaíodar na héin timpeall air
mar bheidís ag iarraidh a bhuaireamh do chiúnú, agus
chuireadar d'fhiachaibh air a ghuais do dhearmad.  Le cion
dóibh, shín sé a lámh go deithneasach chum breith ar an
gceann ba bhreátha dhíobh, acht do luigh sé ró throm ar
thaobh den gclár, do chaill sé a ghreim, agus do thuit sé
isteach i dtonnaibh na farraige.
</p>
<p>
An tráth mhúscail sé ón gcéad chritheagla do tháinig air, is
amhlaidh bhí sé sínte ar leaba chlúimh éan san gcaisleán ba
dheise dá'r chonnairc súil duine riamh, agus trí mná uaisle
ina seasamh le hais na leapa.  Thóg ceann díobh lámh an
bhuachalla agus d'fhiafruigh dhe go báiúil cionnas do thárla
dho bheith san áit sin.
</p>
<p>
"Níl fios agam féin air sin," dúirt an buachaill, agus
d'innis sé dhoibh an míothapadh tháinic 'n-a shlighe.
</p>
<p>

"An bhfuil tú sásta fanúint inár bhfochairne go deo?" ar an
ceann ba óige dhíobh, "agus tá fáilte againn romhat.  Acht
má chónaíonn tú anso ar feadh trí laetheadh ní fhéadfair
maireachtain i do thír féin choíche arís, mar do
ghoillfeadh an ghaoth agus an ghrian ort."
</p>
<p>
Bhí aitios chomh mór sin ina chroí le háilleacht na háite
gur gheall sé gan sgarúint leó.  Thugadar é ó sheomra go
seomra den tigh, agus ní raibh acht ceann díobh ag breith
barr ar an gceann eile i maisiúlacht agus i saidhbhreas,
le cairn óir agus seóda daora. Léigh sé go minic ar
Pharathas, agus d'fhiafraigh dhe féin arbh é sin an áit ar
ar tugadh an t-ainim céanna.
</p>
<p>
Mhair sé le mór-athas in a dhúthaí nua ar feadh chúig
mblian, acht fá cheann na haimsire sin do ghlac sé mian dul
ar ais ag feicsint a ghaoil agus a dhaoine muinteartha.
Ar eagla nárbh fheidir dó é sin do dhéanamh, líon sé le
brón agus buaireamh aigne, gan fios do na mná uaisle.
</p>
<p>
Lá dá raibh sé ina luí ag bun crainn, agus na deora
ag sileadh lena ghrua, thainig sean-chailleach
mhanntach chuige, agus dúirt sí leis, "Ma gheallann tu
dhamhsa go bpósfaidh tú mé béarfaidh mé thú abhaile
amárach." </p>
<p> "Ní phósfainn tu," ar sé, "dá mba leat saibhreas
an domhain." </p>
<p>
Níor thúisce chuala sí é ag labhairt na bhfhocal so ná sginn
sí as a radharc.  San am chéanna do dhruid suas leis na trí
mná uaisle bhí fá sgáth túir i bhfhogus do, ag éisteacht
leis an gcomhrá, agus do ghabhadar buíochas leis i dtaobh
an fhreagra thug sé ar an tsean-chailligh, agus dúradar
mar gheall air so go dtógfaidis go dtí a bhaile féin
é.</p>
<p>
In am éirí gréine, an lá ina dhiaidh sin, ar mhúscuilt do,
bhí sé ina shuí ar thúrtán ag bhruach na fairrge, slí gheárr
ó thigh a athar.  An tráth d'fhéach sé thairis chonnaic sé
na trí healaí ag snámh san láthrach chéanna ina rabhadar
chúig bhliana roimhe sin.  Bhíodar ag úmhlughadh a gcinn do,
mar bheidhidis aig rádh, "Slán leat a chara ar gcroí."  Ag
déanamh so dhóibh, do thumadar iad féin fán uisge agus
d'imíodar gan fios a dtuairisc.
</p>

<p> Thriall sé abhaile, agus d'inis an scéal atá aithriste
annso.  Mar nach raibh de chlainn ag a athair agus ag a
mhathair acht é, ní miste rá gur lúcháireach bhidheadar a
d-taob a fhilleadh agus gan súil aca leis.  Bhí iongnadh
mór ar na daoine do chlois a sgéal, acht níor chreideadar
é, gí go raibh lom na fírinne aige.
</p>
<p>
Fá cheann aimsire giorra tháinig cíocras air triall chun na
tíre áille d'fhág sé dus amharc do fhághail ar a áit
dhúchais agus a cháirde, act ní raibh eólas aige cionnus do
thiocfadh leis é dheanamh.  Bhí brón ar a athair agus ar
a mháthair é bheith dá bhfágáil agus iad ag dúrtaoibh
leis, acht ní thógfadh sé a gcomhairle.
</p>
<p>
Chuaigh sé go bruach an locha agus do chrom ar chaoi, acht
ba neamhthairbheach a ghnó, mar ní raibh fios, fáisnéis, nó
rún aige cá ndeachaidh na healaí.  Níorbh fhéidir chur
d'fiachaibh air fanmhúint ón áit sin gan casadh arís ann go
bhfuair sé bás san treo céanna.
</p>

<p>PADRUIG O'BRIAIN</p>

</div>
<p>
<ul>
  <li><a  href="../index.html">Baile</a></li>
  <li><a  href="IG-III-41-3.pdf">Bunleagan </a></li>
</ul>
</p>
</body>
</html>
