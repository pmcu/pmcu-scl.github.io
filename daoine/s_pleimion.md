[Siar](daoine.xml) | [Baile](/index.html)
------------------
# Pléimeann Seán - 1814-96

Ba é Seán Pléimeann an chéad eagarthóir de Iris na Gaeilge,
agus ba é a scríobh an chéad alt. Seo thíos an chéad ghiota
de.

> AN GHAEDHILIG INS AN NAOMHADH AOIS DEUG.

> Is aois iongantus an aois so: atáid uallaighe ag a d-tarruing ar bhóithribh, agus talamh ag a treabhadh, le brighibh teine agus uisge; agus ar muir atáid loingeas gan fiu an t-seoil ag imtheacht “I n-aghaidh na tuile 's i g-coinne na taoide,” agus i g-coinne na gaoithe mar an g-céadna.  Is féidir teacthaireacht i sgribhinn do chur timchioll na cruinne arís agus arís i g-ceathramha uaire an chloig: agus is féidir le beirt caint do dhéanadh le chéile agus leithead baile mhóir eadorra.  Déantar iomhaighe do dhealbhadh le gaethibh na gréine a smeide súl, agus soillsighthear bailte móra le solus electreach: agus mar sin do chéad nídh eile; atáid siad ag a n-déanadh i módh do measfaidhe a bheith 'na dhraoigheacht tamall o shoin.  Agus ní h-é amháin go bh-fuil ealadhna nuadha ag a g-cumadh, agus neithe nuadha ag a bh-fághail amach gach lá, acht fós atá an fhírinne ag a nochtadh i d-taoibh neitheadh ar a raibh daoine in ainbhfios 'riamh roimhe so.  Do saoileadh 'riamh gus an aois so go m-budh teangtha comhghaoil an Eabhrais agus an Ghaedhilig, acht is eol do gach fear leighin anois gur ab gaol i bh-fad amach atá aca le chéile.  Is fios, mar an g-céadna, do gach n-duine eolgach gur ab fogus é gaol ár d-teangan-ne do'n Laidion, do'n Ghreigis, do'n Bhéarla, do theangtaibh na Gearmáine, na Fraince, na Spáinne, na h-Iodáile agus na h-India Shoir.  Is foigse, fós, do'n Ghaedhilig an Bhreathnais agus teanga na Breatainne bige 'sa' bh-Frainc: agus is ró bheag nach í an chaint chéadna a tá againn féin agus ag muintir thuaiscirt Albann.  An fad do bhí Eireannaighe mar so a n-ainbhfios i d-taoibh a d-teangan, do sgríobhadar mórán uirre do thug cúis maga fútha do luchd léighin, acht ó fuaradh amach go cinnte fios a comhghaoil do na teangthaibh eile úd do mhéaduigh meas na bh-fíor-eolgach uirre ar módh go bh-fuil mórán díobh anois i d-tíorthaibh coigcríche ag a fóghluim.  Is nidh iongantach dar n-dóigh ollamhain na Fraince, na Gearmáine agus na h-Iodáile — na daoine is mó eolus 'san g-cruinne — a bheith ag fóghluim na teangan ar a bh-fuil meas comh beag ag an droing d'ar ab teanga dhílis í.  Ní furus an teanga so na h-Éireann d'fhóghluim, go h-airighthe do'n mhuintir ná'r chualaidh focal dí ariamh ó bheul duine.  Atá fios gach fóghluma le fághail ag muintir na g-críoch úd a dúbhradh 'na d-teangthaibh féin, cread fá, uime sin, a bh-fuil siad ag caitheamh a n-aimsire le tean- gain coigcríche?  Is mar gheall ar an mór-ionmhuis a tá i d-teangain agus i bh-fóghluim na h-Éireann atá siad ag glacadh an duaigh so orra féin.  Atá meas chomh mór sin ag lucht an mhór eoluis ar na h-ionmusaibh láimh-scríobhtha a tá againne, go d-tig mórán díobh go h-Éirinn ag fóghlunn Gaedhilge nuair gheibhid siad faill air a n-áit dul ar
