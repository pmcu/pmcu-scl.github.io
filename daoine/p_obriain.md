[Siar](/daoine.xml) | [Baile](/index.html) | [ainm.ie](https://www.ainm.ie/Bio.aspx?ID=307)
------------------
# Ó Briain,  Pádaig - c.1848-1913

Ba dhuine de bhunaitheoirí Chonradh na Gaeilge Pádraig Ó Briain. Ba mhór a
shaothar ar son chúis na teangan. Ba fhoilsitheoir, chlódóir, agus
scríbhneoir é. D'oibir sé mar chló-eagraí leis an Irish Times. Bhí siopa
grósaera ag a bhean i Sráid Chufa i mBaile Átha Cliath, agus ba i gcúl an
tsiopa sin a bhí obair clódóireachta Phádraig ar siúl. Bhí sé de chrógacht
aige a chuid airgid a chaitheamh ar trealamh clódóireachta don chló
Ghaelach. D'fhoilsigh sé a lán leabhar, agus chuir sé féin i gcló iad.
Chuir sé scéalta go leor ar fáil do Irisleabhar na Gaeilge.

Rugadh Pádraig Ó Briain mBéal an Dá Chab, i gContae Chorcaí. Tógadh le
Gaeilge é, agus an Ghaeilge a bhí aige, is cosúil go raibh sí ar an chuid
ab fhearr dá raibh ann lena linn.

> ‘An fear ba bhinne Gaeilge dár chuala mé riamh’, a dúirt an Craoibhín in
 Mise agus an Connradh i dtaobh an chlódóra seo a bhí ar dhuine de
 bhunaitheoirí Chonradh na Gaeilge.

 *ainm.ie*

Is cinnte go ndearna an fear seo éacht ó thaobh scéalta Gaeilge a sholáthar
dá ghlúin féin agus dá dtiocfaidh de ghlúnta ina ndiaidh.

> B’fhéidir a rá gur foilsitheoir, scríbhneoir, clódóir agus díoltóir leabhar a bhí ann. Chuir sé le chéile bailiúchán de sheanscéalta dar teideal Bláith-fhleasg de mhilseáinibh na Gaedhilge: a garland of Irish selections agus d’fhoilsigh é in 1893. Dhá bhliain ina dhiaidh sin roghnaíodh a eagrán de Bruighean Eochaidh Bhig Dheirg mar théacsleabhar do mheánscoileanna. Ba é a chuir Sgéuluidheacht Chúige Mumhan le Pádraig Ó Laoghaire i gcló agus in 1898 tháinig a eagrán de Eochair-Sgiath an Aifrinn an Chéitinnigh amach. Dúirt léirmheastóir ina thaobh: ‘The thorough consistency aimed at by Dr Atkinson in Trinity College is not arrived at in those pages’.

*ainm.ie*

