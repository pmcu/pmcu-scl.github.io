## ORDÓG FHEASA FHINN MHIC CHUMHAILL.

Lá dá rabhas ag siúl cois abhann do
casadh orm an gaiscíoch ba mhó dá bhfaca
riamh, agus gan acht aon tsúil amháin aige, agus í
sin i gclár a éadain.  Do tháinig iongnadh
orm an tráth do chonnac é.  

D'fhéach sé orm agus d'fhiafaigh sé dhíom cérbh é me.

“Is mise Fionn Mac Cumhaill,” arsa mise.

“Is maith mar a thárla,” ars an gaisgidheach,
“mar atáimse annso le seacht lá agus le
seacht n-oíche gan néal codalta theacht orm
ag faire bradáin do bhí ins an abhainn seo.
Tar isteach liom ins an tigh seo inár n-aice
go sínfead thorm ar an leabaidh go gcodail-
eoghad rud éigin, agus bíse ag faire an
bhradáin atá á bheiriú ar an teine.
Tabhair aire mhaith dho, agus ná lig aon chlog
do theacht air, no má ligir, bainfeadsa
an ceann díot.  Seo fáinne dhuit, agus cuir ar
do mhéar é go n-éireóghadsa as mo chodladh.”

Do rinneas amhlaidh sin agus do shuíos cois
na teine ag tabhairt aire don mbradán.  Ba
gheárr go bhfaca clog mór ag éirí ar
dhroim an éisc, agus do tháinig eagla orm go
bhfeicfeadh an gaiscíoch é.  

Do chúireas m'órdóg anuas ar an chlog chum é ísliú
i gcás ná tiubhradh an gaisgidheach faoi
n'aire é nuair a d'éiríodh sé.  Do dóghadh
m'órdóg chun an smior, agus lena linn so do
sháitheas isteach i mo bhéal í.  

Is ansan do fuaras fios ar an bhfáth go raibh 
an gaiscíoch ag faire an bhradáin, agus dá n-éireodh
sé an fhad do bhíos i láthair go gcuirfeadh
sé chun báis mé.  Ag súil go bhféadfainn
teitheadh le m'anam uaidh do rugas ar bharra
mór iarainn do bhí ar an dteinnteán agus do
sháitheas suas é san aon súil amháin do
bhí ag an bhfear mór.  

Do thug sé léim as an leabaidh agus do liúigh sé 
amach, “A fháinne, cá bhfuilir?”  Do labhair an fáinne,
agus adubhairt, “Táim annso go dlúth daingean ar mhéar 
Fhinn Mic Chumhaill.”  


Do thug an gaiscíoch léim eile faoi dhéin na
h-áite inar chuala sé an guth, acht do
ritheas-sa liom fhéin, agus níor tháinig leis an
ngaiscíoch breith orm.  Do bhí an gaiscíoch
ar an chuma sin ag glaodhach ar an bhfáinne agus 
an fáinne dá fhreagairt ar feadh urmhóir an lae 
gur tháinig an trátnóna, agus do theip air teacht 
suas liom.  

Do bhíos tuirseach tnáithte ó bheith ag imtheacht 
ó áit go h-áit, agus ní fheadar cad ba cheart 
dam a dhéanamh.  Thar éis machtnaimh tamall do
mheasas go mb' fheárr an méar ar a raibh
an fáinne do ghearradh dhíom.  Do rinneas agus do 
chaítheas isteach 'san abhainn é.  

Do ghlaodhaigh an gaisgidheach arís, “A fháinne,
cá bhfuilir?”  

“Táim annso go daingean ar mhéar Finn Mhic Chumhaill 
in íochtar na habhann.”  

Do bhrígh ná raibh aon radharc ag an ngaiscíoch agus 
ná faca sé cá raibh sé ag dul thug sé truslóg go 
híochtar na habhann agus do báthadh é.  

Do bhí áthas mór orm 'nuais a chonnac go rabhas 
sgartha leis.

Do imthigheas chun an tighe mar a raibh an
bradán.  Is amlaidh do bhí sgata préachán
dubh 'n-a thimchioll, agus é nach mór ithte aca, agus
ó shoin a leith deirthear go bhfuil fios
ag na préachánaibh dubha.

Is mar sin do thárla dham féin fios
d'fhagháil ar dtúis agus atáid na fearta céanna
riamh ó shin agam aon uair do chogónfainn
m'órdóg.

P. O'B.

<L 93>
(An méad atá shuas, is cuid é do'n
“Eachtra ar Fhionn Mac Cumhaill agus ar
mhnaoi Bhearcháin do bhí 'san chéad uimhir
do'n imleabhar so tá i láthair.  Do chonnaic
gaedhilgeoir éigin an sgeul ins an Iris-
leabhar, agus do chuir sé i gcuimhne do'n
sgeulaidhe beagán do'n Eachtra do dhearmhad
sé roimhe sin.  Sin agaibh anois é mar atá
shuas.  S.L.


