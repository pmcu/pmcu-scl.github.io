<!DOCTYPE html>
<html lang="ga">
<head>
<link rel="stylesheet" type="text/css" href="scl1.css">
<meta charset="utf-8" />
<title>Iascaire Beag Bhéal Átha Seannaigh</title>
</head>
<body>
	<div>
<h1>Iascaire Beag Bhéal Átha Seannaigh</h1>
<table>
<tr>
	<td>
<p><img src="abhainn.jpg"><br></p>
	</td>
	<td>
		<p>
<h4>An Treas Cuid</h4>
<p>
“Anois” arsa ise “nuair a thiocfas m'athair chugat tráthnóna
taitneoidh an uile rud leis i gceart agus bhéarfaidh sé
buíochas mór duit ach ná tabhair aird air, tá dúil aige do
chur chun báis go fóill agus bí ar d'fhaichill.
		</p>

	</td>
</tr>
</table>
</div>
<div id="overflow">

	<p>Cuid 3</p>
<p>
	“Déarfaidh sé
	leat go bhfuil triúr iníonacha aige agus go dtabharfaidh sé
	bean acu duit le pósadh agus amárach bhéarfaidh sé síos chun
	na habhanna thú agus dhéanfaidh sé trí breic-gheala dhínn
	agus iarrfaidh sé ort do rogha a thoghadh.Fanóidh mise
	thíos ar thóin an phoill agus más áil leat mé féadann tú
	breith orm.”
	</p>
</p>

	<p>
	“Ina dhiaidh sin, dhéanfaidh sé trí mhadaí uisce agus trí
	ghéacha dhínn agus fanóidh mise níos faide ar shiúl uait ná
	mo chuid deirfiúracha agus féadann tú breith orm más é do
	thoil é.”
	</p>
	<p>
	Tháinig an máistir anuas fá thitim na hoíche, mar ba ghnách
	leis agus nuair a chonaic sé nach raibh locht le fáil aige
	ar aon ní thug sé buíochas mór do Dhomhnall.
	</p>
	<p>
	“Ní i do shearbhóntach is cóir duite a bheith” arsa é “agus
	mar sin de bhéarfaidh mise duine de mo thriúr iníonacha duit
	le pósadh agus ar maidin amárach caithfidh tú féacháil cé
	acu a bheas agat.”
	</p>
	<p>
	I ndiaidh an bhris-throscaidh lá arna mhárach thug an
	máistir a thriúr iníonacha síos go dtí an abhainn agus rinne
	ina mbreic-gheala iad agus d'iarr ar Dhomhnall a rogha a
	ghlacadh. Mar thug an bhean b'óige comhartha dhó roimhe sin
	bhí a fhios aige go maith cé acu ba chóir a thógáil.
	</p>
	<p>
	Mar a gcéanna leis na géacha agus na madaí uisce d'éirigh
	leis an bhean a b'óige a bheith leis i gcónaí, agus dúirt an
	t-athair go gcaithfí a bpósadh an oíche sin.
	</p>
	<p>
	Rinneadh bainfheis agus cuireadh fá choinne sagairt meisi
	agus cléireach uisce agus pósadh an lánúin. Lig an bhean
	uirthi nach raibh mórán spéise aici insan chéile a thoghadh
	a hathair dí mar bhí a fhios aici go ndéanfadh sé feall ar
	Dhomhnall sula mbeadh i bhfad ann, agus nuair a fuair sí
	faill air d'iarr sí air a bheith ar a choimheád nuair a
	chuirfí suas a luí é agus gan a dhul thar leic an dorais nó
	gur urlár bréagach a bhí insan tseomra agus go rachadh sé
	síos leis chomh luath agus a chuirfeadh sé cos air.
	</p>
	<p>
	Ba ghoirid ina dhiaidh sin an mheán oíche a bhí sé nuair a
	hiarradh ar Dhomhnall a dhul a luí agus thaispeáin an fear
	uasal é féin an seomra dhó. Ghlac sé comhairle a mhná agus
	ní dheachaigh sé isteach thar leic an dorais.  Níorbh fhada
	a bhí sé ansin agus greim aige ar an ursa gur thit an tóin
	as an leaba a bhí gléasta dhó.
	</p>
	<p>
	Nuair a bhí iomlán an teaghlach faoi shuaimhneas, tháinig a
	bhean chuige agus d'iarr air a leanúint chomh luath gasta
	agus a thiocfadh leis. Chuaigh an bhean óg amach agus ghléas
	sí bromaistín maol a bhí insan stábla, le diallait, pillín
	agus srian agus chuaigh siad araon a mharcaíocht air.
	</p>
	<p>
	Chomh luath agus a mhothaigh na gearráin eile an bromaistín
	ar siúl thosaigh siad ag seitreach nó gur mhúscail siad an
	uile dhuine fán chaisleán, agus an uair a cuireadh cuartú
	fuarthas amach go raibh Domhnall agus a bhean imithe leis an
	bhromaistín agus níorbh fhada go deachaigh tóir ina ndiaidh
	agus an duine uasal agus a bhean agna gceann.
	</p>

</div>
<p>
	<p>
	<button onclick="goBack()">Siar</button>
	</p>
	<script>
	function goBack() {
	 window.history.back();
	}
	</script>
<ul>
  <li><a  href="iasc-bs-4.html">Iascaire BS Cuid 4</a></li>
  <li><a  href="iasc-BS-3.pdf">Bunleagan </a></li>
</ul>
<table>
	<tr><td ><img src="home.png"></img></td><td><a href="../index.html">Baile</a></td></tr>
</table>
</body>
</html>
