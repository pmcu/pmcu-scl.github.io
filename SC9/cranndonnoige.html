<!DOCTYPE html>
<html lang="ga">
<head>
<link rel="stylesheet" type="text/css" href="sc1.css">
<meta charset="utf-8" />
<title>Crann Donnóige</title>
</head>
<body>
	<div>
<h1>Crann Donnóige</h1>
<table>
<tr>
<td><img src="#"></td>
<td>
<p>
Bhí fear ann aon uair amháin, agus is cuma
cé acu bhí no nach raibh, agus bhí sé ag obair 
ag scolóig.  Thug sé barr áite a bhaile, 
agus dubhairt se lena mhnaoi, 
 </p>
 <p>
“Nuair a éireoidh tú ar maidin, faigh criathar, 
agus nuair a bheas an mhin criathraiste, cuir isteach 
'san uscáid í.”  

</p>
<p>
D'éirigh a' bhean, agus chuaidh sí a' criathrú na mine.  
Chuir sí lámh ina hascaill 'chuartaigh míl.  Thit an
  míol 'sa min.  </p>
<p>
Chuaigh sí a chuartú an mhíl fríd a' min.  Cha dtiocfadh 
léi a fháil.  
</p>
<td></tr>
</table>

</div>
<div id="overflow">
<p>
  Thug sí amach ar a' chnoc í.  Tháinig gaoth 
mhór, agus thug se leis a' mhin, agus 'teacht a bhaile 
don bhfear san oidhche, chonaic sé an talamh 
geal, 'teacht isteach dó chuig n-a bhean, 
  </p><p>
“Chan fhuil 'fhios agam,” adeir se, “cad é 
d'fhág a' talamh chomh geal gan sioc ná 
sneachta.”        
 </p><p>                                                         
“Mise chuaidh a' criathrú na mine,” 
arsa an bhean, “Thit míol uaim.  Cha dtiocfadh 
liom a fháil.  Tháinig gaoth mhór, agus thug sí 
an mhin uilig uaim”
</p><p>
“Ó! Crann donóige bocht!” arsa an fear, 
“anois níl againn ach' bútais óir, agus coinneoidh muid
le haghaidh na coise tinne e.”
</p><p>
Lá arna mhárach d'éirigh an fear go moch ar maidin, 
agus chuaigh sé chun a chuid oibre.  
</p><p>
Charbh fhada go dtáinig fear isteach a raibh cos 
fhríthir aige.  Chuir an bhean fáilte roimhe.  
</p><p>
“Céad fáilte dhuit,” adeir sí, “b'fhéidir 
gur tú fear na coise tinne.”
</p><p>
“Ó, tá sí tinn go leor, a ghrádh,” adeir 
se.
</p><p>
“Má tá, tá rud maith anseo 'fheitheamh 
ort,” agus leis sin, thug sí an bhútais óir dó.
</p><p>
Tháinig a' fear chan an bhaile san oíche ón 
obair.  
</p><p>
“Tomhais cé hé bhí agam inniu,” 
arsa an bhean.
</p><p>
“Cé hé bhí agat?” adeir se.
</p><p>
“'Fear údaí a raibh an bhútais óir 
agat ag feitheamh air.”
</p><p>
“Ó! Crann dona bocht!  Cha raibh sin ag 
feitheamh ar aon nduine agamsa, ach' 'a
choinneáil dúinn féin go mbéadh gnoitheach 
againn leis.  Well, féadfaimid a 
bheith 'siúl ar fad as a' toigh.  Ní'l 
againn anois ach crocán ime,” adeir se, 
“coinneoimid e 'feitheamh ar scríob liath 
an earraigh.”
</p><p>
Ar maidin lá arna mhárach, d'éirigh 
siad go moch go deachaidh an fear' chun na 
hoibre.  Tháinig fear isteach a raibh cionn 
mór liath air.
</p><p>
“B'fhéadfaidhe gur tusa Scríob liath an 
earraigh,” adeir sí.
</p><p>
“Mh'fhíorc go bhfuil me liath go leor,” 
adeir se.
</p><p>
“Ó! Ársaigh an fhírinne!  Má's tú 
Scríob liath an earraigh, tá rud maith anseo 
a' feitheamh ort.”
</p><p>
Chuaigh sí síos chun a rúim-sa, agus thóg sí an
crocán ime air.  Nuair a fuair se an 
crocán, bhain sé amach.
</p><p>
Tháinig an fear a bhaile 'san oíche.
</p><p>
“Tomhais cé hé bhí agam,” adeir sí.
</p><p>
“Cé hé bhí agat?”
</p><p>
“Scríob liath an earraigh, 'fear a raibh an 
crocán ime agat a' feitheamh air.”
</p><p>
“Ó!” adeir se, “Crann donóige bocht!  
Cha raibh 'feitheamh ar aon nduine againn.  
Níl againn anois ach' a' mart a mharú;
béidh sí 'n-a tarsainn do'n chabáiste,” 
adeir se.
 </p><p>    
Fuair sé búistéir ar maidin, agus dubhairt 
sé leis a' mart a mharú.  Mharbh an a' mart, 
agus chuir sé isteach 'sa tobán i.  
</p><p>
D'imigh an fear chun na hoibre.
Fuair a' bhean scian, agus d'fhág sí píosa feola 
ar gach aon ghas cabáiste 'a raibh 'sa gharraí.
</p><p>
Tháinig a' fear a bhaile fá choinfheasgar, 
agus é cloíte sáraithe.  Chuaidh siad a 
chodladh.  
</p><p>
Charbh fhada gur dhúiscigh an fear 
'san oíche.  D'fhiosraigh sé do'n mnaoi, 
</p><p>
“Cad é 'bheir a léathad seo 'mhadaidh' fá'n 
toigh?”  
</p><p>
“B'fhéadfaí go bhfuil ag an 
fheoil,” adeir sí.  
</p><p>
D'éirigh an fear agus chuir sé a 
chuid éadaigh air.
</p><p>
“Imeoidh me anois,” adeir se, “Béal mo 
chinn!”
</p><p>
“Béidh mise leat,” arsa an bhean.
</p><p>
“Cha bhíonn!” arsa  fear.  “Cá bhíonn 
tú liom,” adeir se, “Má bhíonn tú liom 
tarraing an dorus in do dhéidh.” 
</p><p>
D'imigh siad leofa go raibh siad ag dul 
trasna claí.  Nuair a chuaidh an bhean 
trasna, rinne a' dorus torann mór.
</p><p>
“Cad é siúd?” adeir se.
</p><p>
“Ó, an doras,” adeir sí, “Nár dhúirt 
tú liom an doras a tharraingt i mo  dhéidh?”
</p><p>
D'imigh siad leofa go raibh istigh 'sa
choill.  Chuaidh sé suas in gcrann, 'is
lean an bhean suas ins a' chrann é.  
</p><p>
Charbh fhada go dtáinig scaifte robairí.  Bhí
dreis mhór airgid agus óir leofa.  
</p><p>
Labhair a' bhean leis an bhfear.
</p><p>
“Caithfidh mé an doras síos orthu,” adeir
sí.
</p><p>
Chaith sí an doras orthu.  Nuair a thit an
dorus ar na robairí, dubhairt fear acu,
</p><p>
“Nár dhúirt mé stad do'n obair seo bhí
againn?  Sin na spéartha ag 'titim orainn!”  
</p><p>
D'imigh na robairí ina rith agus
tháinig an fear 's a' bhean anuas as
an chrann.  
</p><p>
Chruinnigh siad a' t-airgead  's a' t-ór.  
Chuaidh siad chun an bhaile.  Bhí dóigh mhaith
orthu go dtí lá a mbáis.
</p><p>
Sin é mo scéal-sa, agus brobh in do bhéalsa 
agus ceapaire fada buidhe in mo bhéalsa.
 </p> 
 </div>
<p>
<ul>

  <li><a  href="crannDonnóige.pdf">Bunleagan </a></li>
</ul>
</p>
<table>
	<tr><td ><img src="/pic/home.png"></img></td><td><a href="/index.html">Baile</a></td></tr>
</table>
<p>
	<p>
	<button onclick="goBack()">Siar</button>
	</p>
	<script>
	function goBack() {
	 window.history.back();
	}
	</script>
</body>
</html>
