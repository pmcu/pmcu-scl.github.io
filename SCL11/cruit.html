<!DOCTYPE html>
<html lang="ga">
<head>
<link rel="stylesheet" type="text/css" href="sc1.css">
<meta charset="utf-8" />
<title>Crann Donóige</title>
</head>
<body>
	<button onclick="goBack()">Siar</button>
	<hr>
	</nav>
	<nav>
	<a href="../index.html"> Baile </a> |
	<a href="../liosta.xml"> Scéalta </a> |
	<a href="md/brad.html">Tráchtaireacht</a>

	<hr>

<div>
	<h1>An Baoigheallach' Beadaide</h1>

	<p><img src="/pic/rob.jpg"></p>

	<p>
	Bhí ann, i bhfad ó shoin, i mBéal na 
	Cruite, i dtuaisceart na Ros i gContae 
	Dhúin na nGall, sean-bhean de na 
	Baoigheallaigh gan aici acht aon mhac 
	amháin a bhí n-ghaisgeadhach láidir. Bhí
	grádh mór aici air.
 	</p>
	<p>
	Bhí bruíon comhgarach d'á n-áit 
	chónaí agus oíche amháin Shamhna, bhí
	an fear óg amuigh ag cuideachta, mar is
	é sin gnás na tíre, agus tháinig sé le 
	taobh na bruidhnecasadh fear de'n druing 
	bhig amuigh roimhe
  	</p>

</div>

<div id="overflow">
	
	<p>
	"Maiseadh," ar sé, "caithfidh tú dul
	siar go Connachta linn anocht, le cailín
	óg dóighiúil atá le pósadh ar thighearna
	talaimh amárach do thabhairt go Béal na 
	Cruite."
 	</p>
	<p>
	Chuir so iongantas mór ar an Bhaoílleach
	óg, acht ní raibh dul uaidh aige. Arsa 
	eisean. "Tá an siúl fada agus tá an
	bealach antráchtach, agus ní maith liom mo
	mháthair bhocht do bheith léithi féin leithéid
	na hoíche anocht."
	</p>
	<p>
	Arsa iadsan, "Ní bheidh an t-arán, atá
	leis an tine d'á chruadhuadh ag do mháthair,
	réidh go rabh muid ar ais."
	</p>
	<p>
	Do ghluais siad leo go lúthcháireach go
	huile, acht an Baoilleach óg ag smuaineadh
	ar a shean-mháthair go brónach léithi
	féin i mBéal na Cruite. In aimsir ghirr,
	bhí siad in áit chónaithe an chailín óig.
	</p>
	<p>
	Bhí siad i ndáil óil agus aoibhnis,
	campal mór daoine ann. Bhí eagla orra
	d'ionnsaighe isteach, acht d'oibrigh siad a
	gcuid droidheachta go tréan. So mar bhí.
	</p>
	<p>
	Bhí sguab leo déanta de fhraoich Sliabh na 
	Ros. Chaith siad ar an chailín óg é agus níor
	luaithe bhí so déanta, 'na thuit sí ina cnap
	ina codladh. 
	</p>
	<p>
	An mhuintir eile go lúthgháireach ag ól agus 
	ag damhsa do phort a bhí sean-phíobaire 'bhualadh 
	suas go haigeanta, thóg siad an cailín óg leo, 
	go raibh siad comhgarach do Bhéal na Cruite. 
	</p>
	<p>
	Ansin mheas an Baoilleach óg go raibh an
	t-am aige-sean le hí chur tamall ar a
	chúlaibh. Thoiligh an chuideachta dho so.
	Nuair bhí siad fá ghiota d'á áit chónaithe mheas
	an Baoilleach go dtaispéanfadh sé a chuid
	gaiscíocht dhóibh agus léim sé síos agus an 
	óg-bhean leis. Níor thúisce rinne sé so ná 
	ghearr sé an chroch chéarta ar an talamh 
	ina raibh siad ina seasamh. 

	</p>
	<p>
	Chuir so fearg mhór ar an tsluagh sidhe 
	agus d'oibrigh siad a gcuid geasróga go 
	héifeachta thug tamall troda don Bhaoilleach. 
	Ba mhaith a mhaise dhó-san. Thug sé comhrac
	láidir don druing bhig agus choinnigh an óg-
	bhean. Rinne siad eascon nimhe dithi, agus di
	acht sin agus uile, ní bhfuair siad buaidh air.
	Annsin rinne siad bodhar balbh í agus ar
	imeacht, ar siad,
	</p>
	<p>
	"A Bhaoigheallaigh Bheadaidhe, díolfaidh
	tú go daor ar son na hoibre so le ham."
	</p>
	<p>
	Bhí iongantas mór ar a mháthair nuair tháinig sé
	is óg-bhean leis ins an chosúlacht ina raibh sí 
	so. D'innis sé a sgéal ó thús go deireadh, go 
	deimhin, deimhin, bhí brón mór ar an 
	tsean-bhean(-mhnaoi); acht thug siad modh 
	urraim don chailín go bliadhain an t-am sin.
	</p>
	<p>
	Oíche Shamhna tar a éis so,  bhí sé ag
	siúl cóngarach do'n bhruíon agus chuala
	sé fear aca dá rádh,
	</p>
	<p>
	"Dá mbeadh deoch as an
	chorn so ag an chailín óg Chonnachtach, do
	bhéadh sí chomh slán folláin deagh-chroicneach
	agus a bhí riamh."
	</p>
	<p>
	Ghlac an Baoilleach uchtach agus léim isteach, 
	sciob an corn leis, thug chun an Bhaile é. D'ibh 
	an cailín óg deaoch as agus bhí sí slán folláin.
	</p>
	<p>
	In aimsir ghirr, thug sé leis í go Connachtaibh, 
	go tigh a muintire. Bhí lúcháir iontach rompa 
	agus, thug siad í mar mhnaoi don Bhaoilleach óg. 
	Pósadh iad agus rinneadh basais seach n-oíche. 
	</p>
	<p>
	Thearainn siad go Béal na Cruite. Rinne cónaí
	ann. Thóg teaghlach mór mac agus thug foghluim
	dhóibh; go ndearna siad fear dlidhidh d'fhear aca, 
	fear leighis d'fhear eile, oide scoile d'fhear eile, 
	captaoin luinge d'fhear eile, agus fear talaimh 
	d'fhear eile, go bhfuil a dtreabh so ann go dtí 
	an lá indiu.
	</p>
	<p>Conn Ó Baoighill</p>

 </div>
<p>
<ul>

  <li><a  href="">Bunleagan </a></li>
</ul>
</p>
<table>
	<tr><td ><img src="/pic/home.png"></img></td><td><a href="/index.html">Baile</a></td></tr>
</table>
<p>
	<p>
	<button onclick="goBack()">Siar</button>
	</p>
	<script>
	function goBack() {
	 window.history.back();
	}
	</script>
</body>
</html>
