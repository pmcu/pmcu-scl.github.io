[Siar](/SC1/scl-1.html) | [Baile](/index.html) | [Scéalta](/liosta.xml)
------------------
# Scéal Sheáin Mic Bradáin - Tráchtaireacht
![alt text](/pic/iascaire.jpg "An Scéal")

Fuarthas an scéal seo in Inis Meáin. Is dóighe,
go gcuala na baill as foireann an Irisleabhair
é le linn dóibh a bheith ar cuairt san oileán. Tá
cuntas ar an chuairt sin san imleabhar seo, III,
agus in Imleabhar IV, *Árainn na Naomh*.

## An Fear Eagair

Ba é *Eoghain Ó Gramhnaigh* an fear eagair san am, agus
ba é a scríobh na hailt faoin teideal *Árainn na Naomh*. Ainm
cleite atá tugtha san irisleabhar don té a bhailigh an scéal
seo, *Clann Chonchobhair*.  Bheifí ag dréim b'fhéidir le níos
mó ná duine amháin a bheith taobh thiar dá leithéid de ainm,
ach is é an chéad phearsa den bhriathar a úsáidtear san pharagraf
bheag Béarla a cuireadh go díreach roimh thús an scéil san
Irisleabhar.

Ó tharla an míniú beag Béarla agus an chéad chuid den scéal
a bheith mar thús leis an Imleabhar ar fad, níorbh amaideach
a dhéanamh amach gurb ionann *Clann Chonchobhair* agus an
tAthair Eoghain féin, ach níorbh fhurasta sin a chruthú.

--------------

## Scéal gan Chríoch
Scéal toirtiúil go maith atá ann, agus leantar leis an
insint thar dhá imleabhar. Ach má leantar féin, an té ar
mhaith leis a chríoch a chluinstin, ba mheallta sa deireadh
é, mar níor bhain sí leathanaigh an Irisleabhair amach
choíche; agus níor tugadh míniú go fóill ar an easnamh bheag
sin ach oiread.

Mar sin féin, meastar gur cheart an méid di a foilsíodh san
Irisleabhar a chur i gceann a chéile agus ar fáil san tsuíomh
seo, ar roinnt cúiseanna. Orthu sin bheadh
a leithéid seo:-

1.  Beart nua san Irisleabhar béim a leagan ar scéalta
seanchais.
2. Is féidir sult, tairbhe, eolas agus saineolas a bhaint as
   an scéal ina fhoirm neamhchríochnaithe féin.
3. Níor mhiste a bhfuil ann de ábhar as traidisiúin an
   tseanchas a bheith ar fáil mar ábhar comparáide le
   scéalta san Irisleabhar a insíodh ó thús deireadh.
4. An ríthábhacht a bhaineann leis an cheantar as ar tógadh
   an scéal ó thaobh chultúr agus theanga na hÉireann.

Níl ansin ach ceithre phointe, ach ní beag iad.





