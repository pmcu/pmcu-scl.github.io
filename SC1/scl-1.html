<!DOCTYPE html>
<html lang="ga">
<head>
<link rel="stylesheet" type="text/css" href="scl1.css">
<meta charset="utf-8" />
<title>Scéal Sheáin Mic Bradáin</title>
</head>
<body>
	<div>
<h1>Scéal Sheáin Mic Bradáin</h1>
<img src="iascaire.jpg">
<p> Bhí fear fadó, agus níor phós sé go
raibh tonn mhaith aoise aige.  Bhíodh spéis
mhór aige in iascaireacht.  Do théadh sé
amach gach lá agus ní ghabhadh sé níos mó
ná aon iasc amháin san ló. Do chaith
sé i bhfad air an mbealach sin agus dá
mbeadh sé amuigh in imtheacht an lae ní
fhéadfadh sé a ghabhadh acht aon iasc
amháin.  Mar sin féin do lean sé dhe le súil
go n-eireódh lá icíneacht leis go maith.
</p>
</div>
<div id="overflow">
<p> Do thárla go raibh sé lá air bhruach na
haibhne agus é tar éis iasc a marbhadh.  Bhí
an tráthnóna ag teacht agus do bhí sé ag
crapadh suas a dhorú, nuair do chonnaic sé
fear ag teacht chuige le port na haibhne.
Do bheannuíodar dá chéile.  Ansin
d'fhiafraigh an coigcríoch de an raibh lá
maith aige.  D'fhreagair an t-iasgaire é agus
a dúirt sé leis nach raibh aige acht an
t-aon n-iasc amháin de bhárr an lae, “agus is
mar sin,” ar se, “dom gach lá, dá
gcaithfinn mo shaoghal anso, óir ní
fhéadfainn a mharbhadh acht an t-aon iasc
insan ló.” </p>

<p>  “O,” arsan cóigcríoch, “feuch iarracht
eile leis agus feuch céa'r'd a chuirfeadh Dia
chugad.” </p>

<p>  “Ní'l aen mhaith dh'á fheuchaint,”
dubhairt an t- iasgaire.  </p>

<p>  “Glac mo chómhairle,” dubhairt an fear
eile; “sgaoil amach do dhorubha.” </p>
<p>Righne an t-iasgaire sin. Ba geárr na
dhiaidh sin go raibh bradán mór, breágh, air
cheann a dhorubha.  Do tharruing sé suas air
bruach an bradán aluinn.  </p>

<p>  “Anois,” ars an cóigcríoch, “is maith go
n-deárnais mo chómhairle.” </p> <p> Ann sin
do bhain an t-iasgaire an dubhán as agus do
leag sé suas air an talamh é.  </p> <p>
“Anois,” ars an cóigcríoch leis, “thabhair a
bhaile é sin gan mhoill, agus tabhair do
d'mhnaoi é” — nar é do bhi an t-iasgaire i
bh-fad pósta agus níor bh'é toil De aen ghein
chloinne a chur chúcub.  Air an ádbhar sin
dubhairt an cóigcríoc leis, déar- fair-se
léd' mhnaoi an bradán so a ghleus, agus
ithead sí dhe.  Acht tá drei'shiúr (deir-
bhshiur) do 'd mhnaoi ins an tigh i buill
sibh agus ná blaiseadh sí dhe ná duine air
bith eile; agus trí ráithe ó anocht beidh
gein chloinne aig do mhnaoi.  An cóigcríoch a
bhí ann, ba é duine beannuighthe no
teachtaire ó Dhia, mar deiridís ins an
t-sean-aimsire.  </p> <p> Do thug sé a bhaile
an bradán, do thug se d'á mhnaoi é, agus
dubhairt se leithe a fhaghail réidh agus
itheadh dé.  Níor chuimne sé bagairt uirrthi
gan leigean do'n drei'shiúr blaiseadh dhe ná
itheadh.  D'ith an drei'shiúr roinnt dhe gan
fhios aici go raib sé toirmisgthe dhí a
itheadh.  </p>

<p> Trí ráithe ó'n n-oidhche sin bhí mac óg
aig an mnaoi agus aig a drei'shiúr mar an g-
ceudna.  Maiseadh, bhí go maith agus n'i
raibh go h-olc, agus do bhí áthas mór air an
bhfear gur chuir Dia gein chloinne air a
shliocht i n-deireadh a laetheadh.  </p> <p>
D'eirigh an bheirt mhac suas 'na malraighibh
mhatha ag fás, ag borrughadh, agus ag
leathnughadh go iongantas ag na
comharsanaidhibh air a bh-feabhas.  Air
m-beith cómh cosamhail le chéile dóibh i n-a
sgéimh a m-bláth, i n-dath a ngruaige, agus
in-a g-comhairde nar aithnigh ceachtar de na
máthairib a leanbh féin thar leanbh eile acht
go d-tiucfadh gach leanbh acub chum a mháthar
féin, nuair do ghlaodh faduís orrub i n-a
n-ainm.  </p>

<p>  Ba é b'ainm dhíobhtha Seághan agus Brian
Mhic Bradáin- Do fuair siad scoil agus
léighean mar ba oireamhneach, agus do bhí
gnaoi agus cion ag gach duine orrub dá'r
aithnigh iad.  Gidheadh bhí imnidhe mhór air
mháthair Sheáin air an ádhbhar so nach raibh
sí a riamh sásda mar nár fheud sí a mac féin
aineachdáil thar mac na deirbhshiúthra.  </p>
<p> Do thárluigh gur tháinic sean- bhean ag
siubhail isteach chuici tráthnóna breágh
foghmhair agus do leig sí a rún leithe, 'sé
sin ag innseacht dhui an n-imnidhe a bhí
uirri agus an fáth a bhí leis.  </p> <p>
“Fóil, ars an chailleach is furusde sin a
leigheas.  Anois faoi cheann da la, 'se sin,
taca an tráthnóna an t-am a m-beidh na
buachaillidhe ag filleadh ó scoil, luighfidh
tusa air do leaba agus leigfidh tú ort féin
go bh-fuilir tinn.  Nuair a thiocfas siad
isteach ó'n scoil fiafhróghaidh siad cá
b-fuil a máithreacha.  Déarfíor le do mhac-sa
go b-fuilir i do luigheadh tinn air do leaba.
Air dhul chum do sheomra dhó fiafhroghaidh sé
dhíot cé'ar'd atá ort no cé an n-eugcaoin sin
ort, agus tiocfaidh sé agus pógfaidh se h-ú.
Ann sin cuirfidh tusa lámh fó n-a mhuineál
agus bain greim fiacal as a chluais dheas
(dheis).  Uaidh sin amach beidh aithne mhaith
agad air.” </p> <p> Do righne an mháthair
gach uile nidh ar chomhairle na cail- lighe.
Anuair d'airigh sé creud a righne si
d'fhiafhruigh sé, le íongantas mor, cé an
ciall dí sin a dhéanadh.  </p> <p>
”Inneosad-sa sin duit, a mhic,” ars an
mháthair, </p> <p> “níor fheudas a riamh h-ú
áineachdáil thar do cholceathar no do
dhreatháthair mar bheireamuid air.” </p> <p>
“A mháthair,” ar sesean, “is olc an rud a
righne tú.  Air an adhbhar sin caithfidh mise
imtheacht anois; m-beireach go n-deárna tusa
mar righne tú, ní bheidheadh ormsa imtheacht
mar sin.  Imtheoghádh-sa anois agus fanfaidh
mo dhreatháthair a buil sibh.  Má mhairfim
tamall fillfead air ais chugad.  Mar sin
gleus lón dham leis an m-bealaigh.” </p> <p>
D'fhág sé slán agus beannacht acub agus faoi
dheir- eadh ag a dhreatháthair, Brian, agus
dubhairt sé leis na focla so. </p> <p> “Tar
uait liomsa ag an tobar atá 's an ngáirdín.”
</p>

<p> Do chuaidh siad ann.  Ann sin dubhairt
sesean — </p>

<p>“An bh-feiceann tú an t-uisge sin?” </p>

<p>  “Feicim,” dubhairt an dreatháthair.
</p>

<p> “Faoi cheann lá agus bliadhain o 'ndiu,”
ar Seághan, “ma bhídhimse beo beidh bárr
meala air an tobar agus muna m-beidhead beidh
bárr fola air, agus tabhair aire mhaith do'n
bháile agus do'n té ata me fágáil mo dhiaidh
in do chúram.”</p> <p> Ann sin do sgar siad ó
chéile.  Do chuaidh Seághan n'a bhóthar agus
d'fhill an dreathá- thair chum an tighe go
buaidheartha, doilghiosach.  Do bhí Seághan
ag gluaiseacht i n-imtheacht an lae sin go
taca tráthnóna.  Do thárla fear air air an
slíghe agus do bheannuigh siad d'á chéile.
D'fhiafruigh an fear dhe cáide do thriall sé
no cáide do bhi rún aige dhul.</p> <p> Air
fhreagairt 'é dó dubhairt sé go raibh sé i
bh-fad ó'n m-baile agus go raibh sé ag
tóruigheacht aimsire. </p> <p> “Is maith mar
thárluigh,” dubhairt an coigcríoch; 'sé do
leithid do thas- duigheas uaimse.”
“Bhearfaidh mise obair duit ma ta tu sasda,”
ar Seághan.  Ní móide go m-b'fheárr air bith
é.</p> <p>  Mar sin do ghluais siad leóbsan
go n-deachaidh siad a bhaile ag tigh an
choigcrighriocha.  Ann sin do chaitheadar an
n-oídhche ag caint 's ag cómhrádh agus ag cur
síos air nithibh airighthe tairbheacha
taithneamhacha.</p> <p>  Air maidin nuair
d'eirigh an sgológ do ghlaoidh se chuige air
an m-buachaill aimsire agus is í an chaint do
righne sé leis.</p> <p>  “Íocaimse,” dubairt
sé, “an t-oiread so 'san m-bliadhain le gach
buachaill d'a m-bidheann agam.  Má tá tusa
sasda gheobhthair an rud ceudna.” </p> <p>
“Táimse sasda,” ar Seághan.</p> <p>  “Anois,”
ars an feilméiridhe, “is é an obair a
bheidheas ort, ag fosuidheacht le ceithre
cinn de ghabhraibh a tá agam; obair eudtrom
nach n-deunfaidh dochar duit.  Le bruach na
coille atá ag imtheact le mo theorainn agus
bhus éigin duit gan na gabhair a leigean
isteach thairsti.  An té leis an taobh istigh
is triúr fathach iad.  Atá gáirdín cúirialta
ann bh-fuil iomad de chrannaibh ubhall ag fás
ann agus bidheann na gabhair ag gabháil
treasna agus ag itheadh n-ubhall.  Mas sin,
bí aireach air do ghna- thuigh.” </p> <p>
“Déanfad sin,” a dubhairt Seághan.</p> <p> Is
ann sin air eirigh do'n Mhaighistir, chuaidh
se leis gur taisbeán sé an teora dhó.  Na
dhiaidh sin d'fhill an maighistir air ais
agus d'fhág sé Seághan ag fosuigheacht leis
na gabhraibh. </p> <p> Faoi cheann tamaill
agus é ag faireadh go díthciollach thosuigh
sé ag dear- cugadh thar bhalla an gháirdín
air an toradh breágh, cúmhra do bhi air na
crannaibh.  Do chuir sé spéis mhór 's na
h-ubhlaibh abthuidhe a bhi ann, agus dubhairt
sé leis féin.</p> <p> “Feuchfad-sa roinnt
acub fhághail pe'ar budh rud do thiocfas as.”
</p> <p> Do bhuail sé cos i lár na cloidhe
agus lámh i n-a bhárr agus bhi sé istigh gan
mhoill.  Air dhul suas i g-crann dó go
m-baineadh se cuid de na h-ubhlaibh, acht ní
raibh an dara ubhall bainte aige nuair a bhí
ceann de na gabhraibh isteach chuige.</p> <p>
“Meig!  meig!” ars an gabhar, “tabhair
dham-sa ubhall.”</p> <p> “Shorro dhiot,” ar
Seághan, “ní fhuil an dara ubhall bainte agam
féin fós.” </p> <p>Mar sin féin chaith sé
ceann chuici agus d'ith sí go milis é.  Oir
do bhí dúil mhór ag na gabhraibh i
n-ubhllaibh. </p> <p>Do bhí sé ag baint ceann
eile no dhó nuair léim an dara gabhar isteach
chuige.</p> <p>  “Meig! meig!” ars an dara
gabhar, “caith chugam-sa ceann eile.”.</p>
<p> “Dó chrádh,nár fhagaid tú; is beag atá
agam féin fós,” ar Seághan, acht do chaith sé
ceann chuici.</p> <p> Do bhuaill sí cos air
agus do chuir sí fiacal ann.  Do bhí sí dha
itheadh agus dúil mhór aici ann, nuair
chonnaic an tríomhadh gabhar an chuid eile
istigh.  Ni comhartha daoibh ná damhsa ag dul
go léim air an g-cloidh agus isteach
leithe.</p> <p>  “Meig! meig!” ar sise,
“roinn liomsa.”</p> <p>   “Shorra dhíot,”
dubhairt sé, “is beag atá agam féin, fós acht
mar sin fhéin, so, ceann duit.”</p> <p> Ní
raibh an focal raidhte aige nuair tháinic
neul dorcha os a chionn agus d'aire sé
fathach na d-tri cloigean agus na d-tri
g-colainn leis a chloidhmhe teine ag triall
air.</p> <p>  “Fubh! fáth! feusóg!  faghaim
baladh an Éirinnigh bhreugach bhradach,”
sgread an fathach.  “Ceurd do thug ann so
thú?” dubhairt sé nuair chonnaic sé Seághan
anns an g-crann.  “Cia is feárr leat troid le
sáitibh sgeannadh glasa i m-barr easnachadh
no caraidheachd air leacra- chaibh dearga
teine?”</p> <p>“Sgread mhaidne ort,” dubhairt
Seaghan, “a rud ghrána, ni fhuil é cóir ná
ceart a thabhairt duit; do tháinic mise ann
so acht le gach cóir agus ceart a bhaint
díot.” </p> <p>Do bhí a chlaidhmhe soluis i
n-a láimh aige a dhíongnadh sé solus i
n-dorchadas.  Leis sin rugadar air a chéile
agus chuadar ag caraidheachd air leacrachaibh
dearga. </p> <p> Do bhí siad ag cur solus le
n-a g-cosaibh as na leacrachaibh do bhí ag
eirghe n-a n-áiníochaidh anns an aer go
righne siad bogán de'n chruadhán agus crua-
dhán de'n bhoghán, go d-tarruing siad uisge
as na clochaibh agus go n-deárna siad clocha
de'n uisge le neart a g-cnámh.  Acht d'eirigh
le Seághan tar éis aimsire fada cos a bhaint
as.</p> <p>Tháinic spideog an bhrollaigh
deirg air an g-cloidhe le n-a nais agus is
iad so na focla do labair sé.</p> <p>
“Sheághan, Mhic Bradáin,” ar sise, “anois an
t-am, agus ma leigean tú thart é atá tú
críochnuighthe.”</p> <p> Air cloisdean na
bh-focladh so do Sheághan do tháinic neart na
g-ceudaibh fear ann agus meisneach dhá réir.
Do rug siad air a chéile arís air an dara
casadh, do thug sé do'n fhathac agus chuir sé
síos go d-tí na glúineadh é.  'Na dhiaidh sin
do chuir sé go d-tí n-a chuim é, agus an
treas iarrachd do chuir sé sios tríd an
talamh go d-tí na smige é.</p>
	</div>
<ul>
  <li><a  href="scl-2.html">Scéal 1 Cuid 2</a></li>
</ul>

</body>
</html>
