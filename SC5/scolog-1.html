<!DOCTYPE html>
<html lang="ga">
<head>
<link rel="stylesheet" type="text/css" href="scl1.css">
<meta charset="utf-8" />
<title><Eachtra ar an Scolóig agus ar an nGruagach Ruadh</title>
</head>
<body>
	<div>
<h1>Eachtra ar an Scolóig agus ar an nGruagach Ruadh </h1>



	<p><img src="tam-o-shanter.jpg"><br></p>
<p>

I bhfad sular smaoinigh na Lochlannaigh
ar theacht go hÉirinn, ná beoir a dhéanamh
de scoth an fhraoich, do chónaigh i m-Béala-
dáchab, i ndeisceart Éireann Scológ
a bhí saibhir go leor, mar ba fhear tionnscanntach,
coimheádach é ag a raibh cuid mhaith maoine.
Ní raibh de mhuirín air acht aon mhac amháin, agus
is cóir do rá gur mhór é a chion air.
</p>

</div>
<div id="overflow">

<p>
Ach is annamh a bhíonn mac gasta ag athair coigilteach
agus ba é sin dála na scolóige.  tharla don tseanduine, ar
chaitheamh a aimsire dhó, go dícheallach, saothrach, go
bhfuair sé bás ar nós daoineadh an tsaoil. an tráth
a bhí sé curtha san uaigh agus seilbh ag an bhfear óg ar
rachmas a athar is beag a shíl an t-ógánach uaibhreach
seo go dtiocfadh leis choíche an t-ór agus an t-airgead
go léir a scaipeadh, agus ba lúide a mhachnaigh sé ar
a inmhe a mhéadú.
</p>

<p>
Thaithigh sé aontaí agus cóimhthionóil agus chaith sé
a chuid airgid go fial. Ar an ngnás seo bhain sé beagán
blian fá réim as.  Ach i ndiaidh tréimhse áirithe, fuair
an scológ é féin ag dul i mbochtaineacht.
</p>
<p>
Do chuartaigh sé gach cúinne agus poll inár dhóigh leis
gurbh fhéidir dá athair airgead a chur i bhfolach agus
bhí d'ádh air go bhfuair sé fáiscthe fá dhíon an tí
sparán lá d'ór, ach ba ghearr do réitigh seo a cheisteanna,
óir in ionad iompú óna dhroch-bhéasaibh agus a leas a
dhéanamh, is amhlaidh a thionscain sé arís ar ól agus ar
imirt nó gur chaill sé a thiarnas, a chlú, agus a mheas.
Dob' éigean dó a thalamh a chur i ngeall agus ní raibh
gléas a fhiacha a dhíol aige. Ach dá mhéad an mífhortún do
thaobhaigh é, níor mhóide í a chiall, mar lean sé lucht
fiaigh agus gach cleacht  díchéillí do ghnáthaigh sé
óna óige.
</p>
<p>
Lá dá raibh sé ag teacht abhaile go tuirseach,
theagmhaigh sé leis sa mbealach, i bhfogas a
thí féin, fear aosta, ba cosúil le bheith ina
leath-amadán, ina shuí go seascair laistiar de
chlaí mór aitinn. Do chuireadar caint ar a chéile.
Dúirt an duine seo, ag tabhairt teiste air féin,
gurb é an t-ainm a bhí air, an Gruagach Ruadh,
agus go raibh de chinniúint chruaidh air ó
rugadh é a bheith tugtha thar meán do dhísle
a dh'imirt, gídh nach mbíodh aige go rómhinic
dá bharr ach cailliúint agus anacair. D'fhiafraigh
sé den scológ an imreodh sé cluiche leis. d'fhreagair
seisean go ndéanfadh, ach nach raibh púin airgid aige.
</p>
<p>
Dúirt an Gruagach leis:—<br><br>

“Is é an teagasc do bhéarfainn-se féin duit,
stad de do chuid óil go fial;
ná caith d'airgead go baothuaibhreach,
agus air meisce ná bí gan chiall.
Mar gur mór do bh-feárra dhuit réal
do chaitheamh le do bhéal i mbia
ná coróin do scaipeadh air aonach
agus gan agat acht an déirc ina dhiaidh.”
</p>
<p>
Is maith an comhairle í,” ar an scológ,
“dá bhféadfainn a réir a dhéanamh.”  ba
duine macrasach, scigiúil an gruagach,
a bhí eolgach ar chleasaibh agus slitibh
draíochta ar a raibh an scológ in ainbhios.
níor staon sé riamh gan an tubaiste sin do
chur i ngníomh, nuair a gheobhadh sé faill
air, acht ní fheadar an scológ é a bheith
calaoiseach.
</p>
<p>
Thóg an gruagach dísle as a phóca, agus do
chromadar ar imirt. dob iad na coinníollacha
a bhí eatarthu, an gruagach ruadh do chur céad
punt in aghaidh corónach na scolóige ach ba
ghearr do lean leo gur bhuaigh an scológ, agus
fuair sé gan mhoill an mhéid do ghealladh dó.
</p>
<p>
Thriall a scológ dá thigh, go meidhreach, meanmnach,
lán de bhrí.  as sin amach, bhí sé ag fáil céille,
agus ag comhlíonadh gach margadh dá rinne sé.
</p>
<p>
Fá cheann áireamh seachtain cé bhuailfeadh i dtreo
na scolóige an dara huair ach an gruagach ruadh. tar
éis comhrá tamaill dóibh, thug an gruagach cuireadh dhó
chum cluiche a dh'imirt.
</p>
<p>
“Cén rud a éileoidh tú,” ar an scológ “má chuirtear
an cluiche ormsa, óir is cóir go dtuigfimis bun agus
fáth ár ngnó ar dtús.”
</p>
<p>
“Ní ar airgead a imreoidh muid anois,” ar an gruagach,
“ach cuirfimid ar cairde na comhcheangail go bhfeicfidh
muid cé acu againn an fear is fearr.“
</p>

<p>“Tá go maith,” ar an scológ.</p>
<p>
Is aireach a d'imir gach duine díobh a bheart, go
dian, dícheallach, gur tháinig leis an scológ buadh
a fháil air fá dheireadh.
</p>

<p>
“Ba olc an mhaise sin agamsa,” ar an gruagach,“agus
is dóigh liom go ndearnais feall orm, ach bíodh
agat; deimhním duit go gcúiteoidh mé an comaoin
fós leat.  Inis dom cad iad na geasa is toil leat
a chur orm.”
</p>
<p>
“Ceanglaím ort mar throm-ualach,” ar an scológ
“an bhean is breátha san domhan a bheith agat fá
mo chóir ag mo thigh féin coicís ón lá amárach go
bpósfadh mé í.”
</p>
<p>
“Is cruaidh an bhreith í,” ar an gruagach
“agus dá dhroim sin táim i gcúngach an-mhór. Acht tá
muinín láidir agam go bhféadfaidh mé thú a shásamh.”
</p>
<p>
Ba áthasach bhí an Scológ, agus chuir sé an aimsir
de go sultmhar go nuige maidin an lae chinnte.
Air éirí na gréine tháinig a sheirbhíseach chum dorais
a sheomra, agus dúirt go raibh bean uasal ba dearamhach le
iníon righ i ndeilbh agus i gcruth ag feitheamh
leis san halla, agus nach bhfaca sí a macasamhail riamh i
mbreáthacht. Ba thapaidh a bhí an Scológ ina fochair.
Bhí eagla air dtús ag an mnaoi uasal roimhe, ach labhair
sé léithe go ceansa, cneasta, agus dob fhear álainn cumasach
é féin.
</p>
<p>
D'inis sí dhó mar cuireadh d'fhiachaibh uirthi,
dá hainneoin, a hathair agus máthair a dh' fhágáil
agus teacht a triall air sin.
</p>

<p>
Pósadh iad agus chaitheadar a saol go séanmhar
gan buairt ná mairg ar feadh bliana. Timpeall an
ama sin, ghlac an Scológ dúil iarracht eile a bhaint
as an nGruagach Ruadh.
</p>

<p>
“Is í mo bharúil-se,” ar an bhean, “go bhfuil
fuadar an donais fút má bhíonn aon chomhluadar
agat leis an nGruagach Ruadh.”
</p>

<p>
Ach ní raibh maitheas di a bheith ag á comhairliú
air a leas.
</p>
<p>
Do ghluais sé air tráthnóna aoibhinn go
ráinig sé an áit san ngleann mar ba
ghnách leis an nGruagach suí, ag súil le
é fheiceáil. Níor mealladh é in a dhóchas,
mar ba tapaidh do chonaic sé an Gruagach
agus é ag déanamh súgradh dhó féin. Ón
aithne a bhí acu ar a chéile roimh ré ba
charadach, muinteartha, a chuir an Gruagach fáilte
roimh an Scolóig, agus d'fhiafraigh conas a
tharla dhó ón uair déanach a casadh air é.
</p>
<p>
D'aithris an Scológ do, focal air fhocal, do
réir mar do bhí. Ag trácht dóibh air ghluaiseacht
an tsaoil, d'admhaigh an Gruagach nach raibh aon
leigheas aige air a chlaontaibh féin; “agus,” ar
sé, “táim fonnmhar le cluiche imirt air na téarmaí
céanna a bhí eadrainn fá dhéanaí, más áil leat.”
</p>
<p>
Níor theastaigh mórán thathant ón Scológ agus thosaíodar ar
imirt an treas uair, ar son go mbeadh cead ag gach n-aon
díobh gídh b'é breith a ba mhaith leis a chur mar dhualgas
ar a chomhlach.
</p>
<p>
Deir an seanfhocal, “Ní i gcónaí a bhíonn Dónall Buí dá
phósadh,” agus d'fhéadfaí an cleas céanna a rá, i
gcosúlacht, i dtaobh rath na Scolóige agus a chaidreamh leis
an nGruagach Ruadh. Dá ghéarchúisí a shíl an Scológ é féin a
bheith ina slite, ba cliste go mór an Gruagach.
</p>
<p>
Tar éis i bhfad d'aimsir a chaitheamh ag imirt in aghaidh a
chéile, fuair an Gruagach Ruadh an lámh in uachtar. Le
critheagla agus buaireamh croí do ghread an Scológ
a bhosa agus do thit sé i bhfanntais.
</p>



</div>
<p>
	<p>
	<button onclick="goBack()">Siar</button>
	</p>
	<script>
	function goBack() {
	 window.history.back();
	}
	</script>
<ul>
  <li><a  href="scolog-2.html">Scológ Cuid 2</a></li>
  <li><a  href="scolog-1.pdf">Bunleagan </a></li>
</ul>
<table>
	<tr><td ><img src="home.png"></img></td><td><a href="../index.html">Baile</a></td></tr>
</table>
</body>
</html>
